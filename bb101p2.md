## ব্যাকবোন.জেএস আপনার প্রজেক্টে সংযুক্ত করা

আপনার প্রোজেক্টে ব্যাকবোন সংযুক্ত করতে হলে সবচেয়ে সহজ উপায় হল সিডিএন.জেএসডেলিভার  থেকে লাইব্রেরিটি লিংক করা।  তবে একটা জিনিস মনে রাখা লাগবে যে ব্যাকবোন.জেএস সঠিক ভাবে কাজ করার জন্য অন্য দুইটি লাইব্রেরি ব্যবহার করে। এদের একটি হল আন্ডারস্কোর.জেএস এবং আরেকটি হল জেকুয়েরি। 

আন্ডারস্কোর.জেএস এর ইউআরএল হল http://underscorejs.org আর জেকুয়েরির ইউআরএল হল http://jquery.com

মজার বিষয় হল আন্ডারস্কোরের পারফরম্যান্স আরও ভাল করার জন্য জন ডেভিড ডালটন একে নতুন করে লিখে লো-ড্যাশ নামে রিলিজ দিয়েছেন, সাথে যোগ করেছেন আরও নতুন নতুন কিছু ফাংশন। আপনি চাইলে ব্যাকবোনের সাথে আন্ডারস্কোর অথবা লো-ড্যাশ  যেটা ইচ্ছা সেটা ব্যবহার করতে পারেন। লো-ড্যাশের ইউআরএল হল https://lodash.com 

আপনার প্রজেক্টে ব্যাকবোন.জেএস নিচের মত করে সংযুক্ত করে নিন। মনে রাখবেন, ভাল ফলাফলের জন্য জাভাস্ক্রিপ্ট লাইব্রেরিগুলো সবসময় `</body>` ট্যাগের ঠিক আগে সংযুক্ত করা বাঞ্ছনীয়। 

```html
<script src="//cdn.jsdelivr.net/jquery/1.11.2/jquery.min.js"></script>
<script src="//cdn.jsdelivr.net/lodash/2.4.1/lodash.backbone.min.js"></script> 
<!-- লো-ড্যাশ ব্যবহার না করতে চাইলে উপরের লাইনটির বদলে লিখতে পারেন নিচের লাইনটি -->
<script src="//cdn.jsdelivr.net/underscorejs/1.7.0/underscore-min.js"></script> 
<script src="//cdn.jsdelivr.net/backbonejs/1.1.2/backbone-min.js"></script>
```

[পরবর্তী অংশ: ব্যাকবোন মডেল ব্যবহার শুরু করা ](bb101p3.html)